<html>
<head>
        <meta charset="UTF-8">
    <title>พุทธประวัติ :: ลานธรรม</title>
</head>
<body background="http://i157.photobucket.com/albums/t44/yoyo_ying99/BG/bg71yb9.jpg"> 
<a href="http://angsila.cs.buu.ac.th/~58160179/887371/lab01/project_home.html">กลับไปหน้าแรก</a>
        <center><img src="http://www.zommag.com/uploads/filecenter/images/22558/info-picdetail1-20130502011041.jpg"></center><br>
        <center><FONT FACE="Cordia New" SIZE=10><u>พุทธประวัติ</u></FONT></center>
        <BR>
<center><FONT FACE="Cordia New" SIZE=5>" ศาสนาพุทธ " เป็นศาสนาประจำชาติไทยของเรา โดยมี " พระสัมมาสัมพุทธเจ้า " ผู้ทรงเป็น " พระศาสดา " ของ " พระพุทธศาสนา " ทางเว็บได้รวบรวมประวัติแบบย่อสั้นๆ ให้ผู้อ่านได้อ่านกัน<br></center>
<FONT FACE="Cordia New" SIZE=5><p style="text-indent: 2.5em;">พระพุทธเจ้าทรงมีพระนามเดิมว่า " สิทธัตถะ " หมายถึง ผู้ที่สำเร็จความมุ่งหมายแล้ว หรือผู้ปรารถนาสิ่งใด ย่อมได้สิ่งนั้น ทรงเป็นพระราชโอรสของพระเจ้าสุทโธทนะ กษัตริย์ผู้ครองกรุงกบิลพัสดุ์<br> แคว้นสักกะ และ "พระนางสิริมหามายา" พระราชธิดาของกษัตริย์ราชสกุลโกลิยวงศ์แห่งกรุงเทวทหะ แคว้นโกลิยะ</FONT></p>
<FONT FACE="Cordia New" SIZE=5><p style="text-indent: 2.5em;">ในคืนที่พระพุทธเจ้าเสด็จปฏิสนธิในครรภ์พระนางสิริมหามายา พระนางทรงพระสุบินนิมิตว่า มีช้างเผือกมีงาสามคู่ได้เข้ามาสู่พระครรภ์ ณ ที่บรรทม ก่อนที่พระนางจะมีพระประสูติกาล <br>ที่ใต้ต้นสาละ ณ สวนลุมพินีวัน เมื่อวันศุกร์ ขึ้นสิบห้าค่ำ เดือนวิสาขะ ปีจอ 80 ปีก่อนพุทธศักราช ( ปัจจุบันสวนลุมพินีวันอยู่ในประเทศเนปาล )</FONT></p>
<center><img src="http://4.bp.blogspot.com/-bubqlPrD2OI/Vd3kqECHATI/AAAAAAAABE8/2RKcF4S9BAM/s1600/imagepost-20131026-180222.jpg" style="width:500px;height:300px;"></center><br>
<FONT FACE="Cordia New" SIZE=5><p style="text-indent: 2.5em;"> ทันทีที่ประสูติ เจ้าชายสิทธัตถะทรงดำเนินด้วยพระบาท 7 ก้าว และมีดอกบัวผุดขึ้นมารองรับพระบาท พร้อมเปล่งพระวาจาว่า " เราเป็นเลิศที่สุดในโลก ประเสริฐที่สุดในโลก การเกิดครั้งนี้<br>เป็นครั้งสุดท้ายของเรา " แต่หลังจากเจ้าชายสิทธัตถะประสูติกาลได้แล้ว 7 วัน พระนางสิริมหามายาก็เสด็จสวรรคาลัย เจ้าชายสิทธัตถะจึงอยู่ในความดูแลของพระนางประชาบดีโคตมี ซึ่งเป็นพระกนิษฐา<br>ของพระนางสิริมหามายา 
ทั้งนี้ พราหมณ์ ทั้ง 8 ได้ทำนายว่า เจ้าชายสิทธัตถะมีลักษณะเป็นมหาบุรุษ คือ หากดำรงตนในฆราวาสจะได้เป็นจักรพรรดิ ถ้าออกบวชจะได้เป็นศาสดาเอกของโลก <br>แต่โกณฑัญญะพราหมณ์ผู้อายุน้อยที่สุดในจำนวนนั้น ยืนยันหนักแน่นว่า พระราชกุมารสิทธัตถะจะเสด็จออกบวช และจะได้ตรัสรู้เป็นพระพุทธเจ้าแน่นอน </FONT></p>

<h3><u><FONT FACE="Cordia New">ชีวิตในตอนทรงพระเยาว์</FONT></u></h3>
<FONT FACE="Cordia New" SIZE=5><p style="text-indent: 2.5em;">เจ้าชายสิทธัตถะทรงศึกษาเล่าเรียนจนจบศิลปศาสตร์ทั้ง 18 ศาสตร์ ในสำนักครูวิศวามิตร และเนื่องจากพระบิดาไม่ประสงค์ให้เจ้าชายสิทธัตถะเป็นศาสดาเอกของโลก จึงพยายามทำให้<br>เจ้าชายสิทธัตถะพบเห็นแต่ความสุข โดยการสร้างปราสาท 3 ฤดู ให้อยู่ประทับ และจัดเตรียมความพร้อมสำหรับการราชาภิเษกให้เจ้าชายขึ้นครองราชย์</FONT></p>
<center><img src="http://2.bp.blogspot.com/-k6Wjb_9dQng/U9q971BeOSI/AAAAAAAAqRM/YJGekNIRbC4/s1600/a12.jpg" style="width:500px;height:300px;"></center><br>
<FONT FACE="Cordia New" SIZE=5><p style="text-indent: 2.5em;">เมื่อมีพระชนมายุ 16 พรรษา ทรงอภิเษกสมรสกับพระนางพิมพา หรือยโสธรา พระธิดาของพระเจ้ากรุงเทวทหะซึ่งเป็นพระญาติฝ่ายพระมารดา จนเมื่อมีพระชนมายุ 29 พรรษา พระนางพิมพา<br>ได้ให้ประสูติพระราชโอรส มีพระนามว่า " ราหุล " ซึ่งหมายถึง " บ่วง "</FONT></p> 
    
<h3><u><FONT FACE="Cordia New">เสด็จออกผนวช</FONT></u></h3>
<center><img src="http://2.bp.blogspot.com/-y_0f6IAG85w/VeRCgy01pfI/AAAAAAAABJY/knvvqI_Tkm0/s1600/%25E0%25B9%2580%25E0%25B8%2597%25E0%25B8%25A7%25E0%25B8%2597%25E0%25B8%25B9%25E0%25B8%2595%2B4%2B005.jpg" style="width:500px;height:300px;"></center><br>
<FONT FACE="Cordia New" SIZE=5><p style="text-indent: 2.5em;">วันหนึ่งเจ้าชายสิทธัตถะทรงเบื่อความจำเจในปราสาท 3 ฤดู จึงชวนสารถีทรงรถม้าประพาสอุทยาน ครั้งนั้นได้ทอดพระเนตรเห็นคนแก่ คนเจ็บ คนตาย และนักบวช โดยเทวทูต (ทูตสวรรค์) <br>ที่แปลงกายมา พระองค์จึงทรงคิดได้ว่า นี่เป็นธรรมดาของโลก ชีวิตของทุกคนต้องตกอยู่ในสภาพเช่นนั้น ไม่มีใครสามารถหลีกเลี่ยงเกิด แก่ เจ็บ ตายได้ จึงทรงเห็นว่าความสุขทางโลกเป็นเพียง<br>ภาพมายาเท่านั้น และวิถีทางที่จะพ้นจากความทุกข์ คือต้องครองเรือนเป็นสมณะ ดังนั้นพระองค์จึงใคร่จะเสด็จออกบรรพชา ในขณะที่มีพระชนม์ 29 พรรษา</FONT></p>
<FONT FACE="Cordia New" SIZE=5><p style="text-indent: 2.5em;">ครานั้นพระองค์ได้เสด็จไปพร้อมกับนายฉันทะ สารถี ซึ่งเตรียมม้าพระที่นั่ง นามว่ากัณฑกะ มุ่งตรงไปยังแม่น้ำอโนมานที ก่อนจะประทับนั่งบนกองทราย ทรงตัดพระเมาลีด้วยพระขรรค์ และ<br>เปลี่ยนชุดผ้ากาสาวพัตร์ (ผ้าย้อมด้วยรสฝาดแห่งต้นไม้) และให้นายฉันทะ นำเครื่องทรงกลับพระนคร ก่อนที่พระองค์จะเสด็จออกมหาภิเนษกรมณ์ (การเสด็จออกเพื่อคุณอันยิ่งใหญ่) ไปโดยเพียงลำพัง<br> เพื่อมุ่งพระพักตร์ไปยังแคว้นมคธ</FONT></p> 

<h3><u><FONT FACE="Cordia New">บำเพ็ญทุกรกิริยา</FONT></u></h3>
<center><img src="http://4.bp.blogspot.com/-pn2AOuR94tQ/UT9c9nBT0KI/AAAAAAAAEVY/_NHwW-0pLAc/s1600/DSC03519.JPG" style="width:500px;height:300px;"></center><br>
<FONT FACE="Cordia New" SIZE=5><p style="text-indent: 2.5em;">หลังจากทรงผนวชแล้ว พระองค์มุ่งไปที่แม่น้ำคยา แคว้นมคธ ได้พยายามเสาะแสวงทางพ้นทุกข์ ด้วยการศึกษาค้นคว้าทดลองในสำนักอาฬารดาบส กาลามโครตร และอุทกดาบส รามบุตร แต่<br>เมื่อเรียนจบทั้ง 2 สำนักแล้ว ทรงเห็นว่านี่ยังไม่ใช่ทางพ้นทุกข์</FONT></p>
<FONT FACE="Cordia New" SIZE=5><p style="text-indent: 2.5em;">จากนั้นพระองค์ได้เสด็จไปที่แม่น้ำเนรัญชรา ในตำบลอุรุเวลาเสนานิคม และทรงบำเพ็ญทุกรกิริยา ด้วยการขบฟันด้วยฟัน กลั้นหายใจและอดอาหาร จนร่างกายซูบผอม แต่หลังจากทดลองได้ 6 ปี <br>ทรงเห็นว่านี่ยังไม่ใช่ทางพ้นทุกข์ จึงทรงเลิกบำเพ็ญทุกรกิริยา และหันมาฉันอาหารตามเดิม ด้วยพระราชดำริตามที่ท้าวสักกเทวราชได้เสด็จลงมาดีดพิณถวาย 3 วาระ คือดีดพิณสายที่ 1 ขึงไว้ตึงเกินไป<br>เมื่อดีดก็จะขาด ดีดพิณวาระที่ 2 ซึ่งขึงไว้หย่อน เสียงจะยืดยาดขาดความไพเราะ และวาระที่ 3 ดีดพิณสายสุดท้ายที่ขึงไว้พอดี จึงมีเสียงกังวานไพเราะ ดังนั้นจึงทรงพิจารณาเห็นว่า ทางสายกลางคือ<br>ไม่ตึงเกินไป และไม่หย่อนเกินไป นั่นคือทางที่จะนำสู่การพ้นทุกข์</FONT></p> 
<FONT FACE="Cordia New" SIZE=5><p style="text-indent: 2.5em;">หลังจากพระองค์เลิกบำเพ็ญทุกรกิริยา ทำให้พระปัญจวัคคีย์ทั้ง 5 ได้แก่ โกณฑัญญะ วัปปะ ภัททิยา มหานามะ อัสสชิ ที่มาคอยรับใช้พระองค์ด้วยความคาดหวังว่าเมื่อพระองค์ค้นพบทางพ้นทุกข์ <br>จะได้สอนพวกตนให้บรรลุด้วย เกิดเสื่อมศรัทธาที่พระองค์ล้มเลิกความตั้งใจ จึงเดินทางกลับไปที่ป่าอิสิปตนมฤคทายวัน ตำบลสารนาถ เมืองพาราณสี</FONT></p> 

<h3><u><FONT FACE="Cordia New">ตรัสรู้</FONT></u></h3>
<center><img src="http://www.phuttha.com/multimedia/images/articles/section-buddha/2008/033_i.jpg" style="width:500px;height:300px;"></center><br>
<FONT FACE="Cordia New" SIZE=5><p style="text-indent: 2.5em;">ครานั้นพระองค์ทรงประทับนั่งขัดสมาธิ ใต้ต้นพระศรีมหาโพธิ์ ณ อุรุเวลาเสนานิคม เมืองพาราณสี หันพระพักตร์ไปทางทิศตะวันออก และตั้งจิตอธิษฐานด้วยความแน่วแน่ว่าตราบใดที่ยัง<br>ไม่บรรลุสัมมาสัมโพธิญาณ ก็จะไม่ลุกขึ้นจากสมาธิบัลลังก์ แม้จะมีหมู่มารเข้ามาขัดขวาง แต่ก็พ่ายแพ้พระบารมีของพระองค์กลับไป จนเวลาผ่านไปในที่สุดพระองค์ทรงบรรลุรูปฌาณ คือ ครานั้นพระองค์<br>ทรงประทับนั่งขัดสมาธิ ใต้ต้นพระศรีมหาโพธิ์ ณ อุรุเวลาเสนานิคม เมืองพาราณสี หันพระพักตร์ไปทางทิศตะวันออก และตั้งจิตอธิษฐานด้วยความแน่วแน่ว่าตราบใดที่ยังไม่บรรลุสัมมาสัมโพธิญาณ<br> ก็จะไม่ลุกขึ้นจากสมาธิบัลลังก์ แม้จะมีหมู่มารเข้ามาขัดขวาง แต่ก็พ่ายแพ้พระบารมีของพระองค์กลับไป จนเวลาผ่านไปในที่สุดพระองค์ทรงบรรลุรูปฌาณ คือ</FONT><br>
<FONT FACE="Cordia New" SIZE=5>&nbsp;&nbsp;&nbsp;&nbsp;&nbsp;&nbsp;&nbsp;&nbsp;ยามต้น หรือปฐมยาม ทรงบรรลุปุพเพนิวาสานุสติญาณ คือ สามารถระลึกชาติได้ </FONT><br>
<FONT FACE="Cordia New" SIZE=5>&nbsp;&nbsp;&nbsp;&nbsp;&nbsp;&nbsp;&nbsp;&nbsp;ยามสอง ทางบรรลุจุตูปปาตญาณ (ทิพยจักษุญาณ) คือ รู้เรื่องการเกิดการตายของสัตว์ทั้งหลายว่าเป็นไปตามกรรมที่กำหนดไว้</FONT><br>
<FONT FACE="Cordia New" SIZE=5>&nbsp;&nbsp;&nbsp;&nbsp;&nbsp;&nbsp;&nbsp;&nbsp;ยามสาม ทรงบรรลุอาสวักขยญาณ คือ ความรู้ที่ทำให้สิ้นอาสวะ หรือกิเลส ด้วยอริยสัจ 4 ได้แก่ ทุกข์ สมุทัย นิโรธ และมรรค และได้ตรัสรู้ด้วยพระองค์เองเป็นพระสัมมาสัมพุทธเจ้า และเป็นศาสดาเอก<br>ของโลก ซึ่งวันที่พระสัมมาสัมพุทธเจ้าตรัสรู้ ตรงกับวันเพ็ญเดือน 6 ขณะที่มีพระชนม์ 35 พรรษา </FONT>

<h3><u><FONT FACE="Cordia New">แสดงปฐมเทศนา</FONT></u></h3>
<center><img src="http://2.bp.blogspot.com/-ijm7DGjylro/UBYAQXgxrOI/AAAAAAAAAB8/5iQ4X12girw/s1600/bud001.jpg" style="width:500px;height:300px;"></center><br>
<FONT FACE="Cordia New" SIZE=5><p style="text-indent: 2.5em;">หลังจากพระสัมมาสัมพุทธเจ้าตรัสรู้แล้ว ทรงพิจารณาธรรมที่พระองค์ตรัสรู้มาเป็นเวลา 7 สัปดาห์ และทรงเห็นว่าพระธรรมนั้นยากต่อบุคคลทั่วไปที่จะเข้าใจและปฏิบัติได้ พระองค์จึงทรงพิจารณาว่า บุคคลในโลกนี้มีหลายจำพวกอย่าง บัว 4 เหล่า ที่มีทั้งผู้ที่สอนได้ง่าย และผู้ที่สอนได้ยาก พระองค์จึงทรงระลึกถึงอาฬารดาบสและอุทกดาบส ผู้เป็นพระอาจารย์ จึงหวังเสด็จไปโปรด แต่ทั้งสองท่านเสียชีวิตแล้ว พระองค์จึงทรงระลึกถึงปัญจวัคคีย์ ทั้ง 5 ที่เคยมาเฝ้ารับใช้ จึงได้เสด็จไปโปรดปัญจวัคคีย์ที่ป่าอิสิปตนมฤคทายวัน</FONT></p> 
<FONT FACE="Cordia New" SIZE=5><p style="text-indent: 2.5em;">ธรรมเทศนากัณฑ์แรกที่พระองค์ทรงแสดงธรรมคือ " ธัมมจักกัปปวัตตนสูตร " แปลว่าสูตรของการหมุนวงล้อแห่งพระธรรมให้เป็นไป ซึ่งถือเป็นการแสดงพระธรรมเทศนาครั้งแรก ในวันเพ็ญ ขึ้น 15 ค่ำ เดือน 8 ซึ่งตรงกับวันอาสาฬหบูชา</FONT></p> 
<FONT FACE="Cordia New" SIZE=5><p style="text-indent: 2.5em;">ในการนี้พระโกณฑัญญะได้ธรรมจักษุ คือดวงตาเห็นธรรมเป็นคนแรก พระพุทธองค์จึงทรงเปล่งวาจาว่า " อัญญาสิ วตโกณฑัญโญ " แปลว่า โกณฑัญญะได้รู้แล้ว ท่านโกณฑัญญะ จึงได้สมญาว่า<br> อัญญาโกณฑัญญะ และได้รับการบวชเป็นพระสงฆ์องค์แรกในพระพุทธศาสนา โดยเรียกการบวชที่พระพุทธเจ้าบวชให้ว่า " เอหิภิกขุอุปสัมปทา "</FONT></p> 
<FONT FACE="Cordia New" SIZE=5><p style="text-indent: 2.5em;"> หลังจากปัญจวัคคีย์อุปสมบททั้งหมดแล้ว พุทธองค์จึงทรงเทศน์อนัตตลักขณสูตร ปัญจวัคคีย์จึงสำเร็จเป็นอรหันต์ในเวลาต่อมา</FONT></p>

 <h3><u><FONT FACE="Cordia New">การเผยแผ่พระพุทธศาสนา</FONT></u></h3>
 <center><img src="http://3.bp.blogspot.com/-pAB_5Q_PUb4/UsUkJjPnggI/AAAAAAAAADk/ANaXlzDyE1U/s1600/buddha034.jpg" style="width:500px;height:300px;"></center><br>
<FONT FACE="Cordia New" SIZE=5><p style="text-indent: 2.5em;">ต่อมาพระพุทธเจ้าได้เทศน์พระธรรมเทศนาโปรดแก่ยสกุลบุตร รวมทั้งเพื่อนของยสกุลบุตร จนได้สำเร็จเป็นพระอรหันต์ทั้งหมด รวม 60 รูป</FONT></p>
<FONT FACE="Cordia New" SIZE=5><p style="text-indent: 2.5em;">พระพุทธเจ้าทรงมีพระราชประสงค์จะให้มนุษย์โลกพ้นทุกข์ พ้นกิเลส จึงตรัสเรียกสาวกทั้ง 60 รูป มาประชุมกัน และตรัสให้พระสาวก 60 รูป จาริกแยกย้ายกันเดินทางไปประกาศศาสนา 60 แห่ง <br>โดยลำพัง ในเส้นทางที่ไม่ซ้ำกัน เพื่อให้สามารถเผยแผ่พระพุทธศาสนาได้ในหลายพื้นที่อย่างครอบคลุม ส่วนพระองค์เองได้เสด็จไปแสดงธรรม ณ ตำบลอุรุเวลา เสนานิคม</FONT></p>
<FONT FACE="Cordia New" SIZE=5><p style="text-indent: 2.5em;">หลังจากสาวกได้เดินทางไปเผยแผ่พระพุทธศาสนาในพื้นที่ต่างๆ ทำให้มีผู้เลื่อมใสพระพทุธศาสนาเป็นจำนวนมาก พระองค์จึงทรงอนุญาตให้สาวกสามารถดำเนินการบวชได้ โดยใช้วิธีการ<br> " ติสรณคมนูปสัมปทา " คือ การปฏิญาณตนเป็นผู้ถึงพระรัตนตรัย พระพุทธศาสนาจึงหยั่งรากฝังลึกและแพร่หลายในดินแดนแห่งนั้นเป็นต้นมา</FONT></p>

<h3><u><FONT FACE="Cordia New">เสด็จดับขันธ์ปรินิพพาน</FONT></u></h3>
<center><img src="http://www.phutthathum.com/multimedia/images/articles/section-buddha/2008/017_i.jpg" style="width:500px;height:300px;"></center><br>
 <FONT FACE="Cordia New" SIZE=5><p style="text-indent: 2.5em;">พระสัมมาสัมพุทธเจ้าได้เสด็จโปรดสัตว์และแสดงพระธรรมเทศนา ตลอดระยะเวลา 45 พรรษา ทรงสดับว่า อีก 3 เดือนข้างหน้าจะปรินิพพาน จึงได้ทรงปลงอายุสังขาร ขณะนั้นพระองค์ได้ประทับ<br>จำพรรษา ณ เวฬุคาม ใกล้เมืองเวลาสี แคว้นวัชชี โดยก่อนเสด็จดับขันธ์ปรินิพพาน 1 วัน พระองค์ได้เสวยสุกรมัททวะที่นายจุนทะทำถวาย แต่เกิดอาพาธลง ทำให้พระอานนท์โกรธ แต่พระองค์ตรัสว่า<br> " บิณฑบาตที่มีอานิสงส์ที่สุด มี 2 ประการ คือ เมื่อตถาคต (พุทธองค์) เสวยบิณฑบาตแล้วตรัสรู้ และปรินิพพาน " และมีพระดำรัสว่า " โย โว   อานนท   ธมม  จ วินโย มยา เทสิโต ปญญตโต  โส  โว  มมจจเยน  สตถา " อันแปลว่า  " ดูก่อนอานนท์  ธรรมและวินัยอันที่เราแสดงแล้ว  บัญญัติแล้วแก่เธอทั้งหลาย  ธรรมวินัยนั้น  จักเป็นศาสดาของเธอทั้งหลาย  เมื่อเราล่วงลับไปแล้ว "</FONT></p>

 <FONT FACE="Cordia New" SIZE=5><p style="text-indent: 2.5em;">พระพุทธเจ้าทรงประชวรหนัก แต่ทรงอดกลั้นมุ่งหน้าไปยังเมืองกุสินารา ประทับ ณ ป่าสาละ เพื่อเสด็จดับขันธุ์ปรินิพพาน โดยก่อนที่จะเสด็จดับขันธ์ปรินิพพานนั้น พระองค์ได้อุปสมบทแก่<br>พระสุภัททะปริพาชก  ซึ่งถือได้ว่า " พระสุภภัททะ " คือสาวกองค์สุดท้ายที่พระพุทธองค์ทรงบวชให้ ในท่ามกลางคณะสงฆ์ทั้งที่เป็นพระอรหันต์ และปุถุชนจากแคว้นต่างๆ รวมทั้งเทวดา ที่มารวมตัวกันในวันนี้</FONT></p>

<FONT FACE="Cordia New" SIZE=5><p style="text-indent: 2.5em;">ในครานั้นพระองค์ทรงมีปัจฉิมโอวาทว่า " ดูก่อนภิกษุทั้งหลาย เราขอบอกเธอทั้งหลาย สังขารทั้งปวงมีความเสื่อมสลายไปเป็นธรรมดา พวกเธอจึงทำประโยชน์ตนเอง และประโยชน์ของผู้อื่นให้สมบูรณ์ด้วยความไม่ประมาทเถิด " (อปปมาเทน สมปาเทต) </FONT></p>

<FONT FACE="Cordia New" SIZE=5><p style="text-indent: 2.5em;">จากนั้นได้เสด็จดับขันธ์ปรินิพพาน ใต้ต้นสาละ ณ สาลวโนทยาน ของเหล่ามัลลกษัตริย์ เมืองกุสินารา แคว้นมัลละ ในวันขึ้น 15 ค่ำ เดือน 6 รวมพระชนม์ 80 พรรษา และวันนี้ถือเป็นการเริ่มต้นของพุทธศักราช </FONT></p>

<FONT FACE="Cordia New" SIZE=5>ขอบคุณข้อมูลจาก : <a href="http://hilight.kapook.com/view/37629">Kapook.com</a></FONT>
</body>
</html>